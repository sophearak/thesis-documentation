ដោយសារតែសព្វថ្ងៃយើងទាំងអស់គ្នាមើលឃើញថាភាគច្រើននៃ និស្សិតដែលមានជំនាញរចនា (design) និងជំនាញការអភិវឌ្ឍន៍គេហៈទំព័រ (website development) ពឹងផ្អែកទៅលើការធ្វើការនៅក្រុមហ៊ុន។ ប៉ុន្តែជាក់ស្តែងជំនាញទាំងនេះ ពុំចាប់ធ្វើការនៅក្រុមហ៊ុន ក៏អាចធ្វើជា អ្នកធ្វើការឯករាជ្យ (freelancer) បានផងដែរ។  ហេតុដូចនេះបានជាយើង សម្រេចចិត្តធ្វើការសិក្សាស្រាវជ្រាវក្រោមប្រធានបទ ការអភិវឌ្ឍន៍គេហទំព័រសម្រាប់អ្នកធ្វើការឯករាជ្យ។ គេហទំព័រ ដែលយើង ធ្វើការសិក្សាស្រាវជ្រាវនោះ យើងរំពឹងគិតថានឹងមានលក្ខណៈពិសេស ដូចជា​ ប្រសិន​បើ​អ្នកប្រើប្រាស់​មាន​ជំនាញ រចនាគេហទំព័រ(website design) រចនារូបថត(image editing) នោះនៅពេលដែលគេចុះឈ្មោះចូលវេបសាយបានសម្រេចហើយគេ​អាច​ដាក់​បញ្ចូល​នូវ​ ស្នាដៃ(achievements) ដែលគេធ្លាប់ធ្វើពីមុន​ ឫម្យ៉ាងទៀតហៅថា Portfolio ប៉ុន្តែផ្ទុយទៅវិញ​ប្រសិន​បើ​គេ​ជាអ្នក​ត្រូវ​ការសេវាកម្មទាំងនោះវិញគេអាចធ្វើការ​ជ្រើសរើស​ ប្រៀបធៀប នូវសេវាកម្មទាំងនោះថាតើមួយណា​ដែល​សាកសម​ទៅ​នឹង​តម្រូវការ​របស់​គេ។
